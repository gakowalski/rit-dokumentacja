# Wytyczne do redakcji treści baz danych artykułów i obiektów turystycznych

## Odbiorcy wytycznych
Docelowymi odbiorcami tego dokumentu są wszelkie osoby redagujące i porządkujące treści znajdujące się w systemie RIT lub też importowane do niego. W szczególności chodzi więc o:
* redaktorów pracujących w systemie RIT lub w systemach zewnętrznych;
* tłumaczy;
* moderatorów dokonujących ostatecznej weryfikacji.

## Opieka nad dokumentem

W razie pytań, uwag i sugestii prosimy o kontakt z pierwszą osobą z poniższej listy. W przypadku braku odpowiedzi należy wypróbować kontakty z kolejnych jej pozycji:
*	Grzegorz Kowalski, Departament e-Informacji POT, [grzegorz.kowalski@pot.gov.pl](mailto:grzegorz.kowalski@pot.gov.pl),
*	Agnieszka Tomczyszyn, Departament e-Informacji POT, [agnieszka.tomczyszyn@pot.gov.pl](agnieszka.tomczyszyn@pot.gov.pl),
*	Departament e-Informacji, POT, http://pot.gov.pl/, [dei@pot.gov.pl](dei@pot.gov.pl).

Zmiany w treści dokumentu można proponować także poprzez *pull request* wobec repozytorium git zawierającym ten dokument.

## Wytyczne dla redaktorów treści obiektow turystycznych

### Wytyczne ogólne do wszystkich typów obiektów

####	Edycja opisu tekstowego obiektu

#####	Opis krótki
Zaleca się, aby opis krótki zawierał się w około 500 znakach i około 1-2 zdaniach. Jest używany najcześciej na listach wyników wyszukiwania.

#####	Opis długi
Wymaga się, aby opis długi nie zawierał w sobie dokładnej treści opisu krótkiego. Może natomiast zawierać te same informacje w innej formie.

Opis długi nie zawiera ograniczenia długości, ale należy pamiętac, ze im dłuższy opis, tym więcej trudu trzeba włożyc w przygotowanie jego wielojezycznych tlumaczen, okresową weryfikacje poprawności i inne działania. Zaleca się zachowac zdrowy rozsądek.

#####	Oryginalność opisów
Opisy muszą być wytworzone bezpośrednio przez redaktorów lub pochodzić ze źródła, które udzieliło do nich stosownych praw licencyjnych.

#####	Wklejanie gotowego tekstu do opisu obiektu
Mając przygotowany uprzednio tekst i przeklejając go do edytora opisu obiektu należy dopilnować, aby wklejony został tzw. zwykły tekst, czyli tekst pozbawiony dodatkowych ukrytych informacji (np. dotyczących wyglądu tekstu). Takie ukryte informacje mogą niekorzystnie wpływać na przetwarzanie i wyświetlanie danych.

W szczególności problem ukrytych informacji występuje przy kopiowaniu z dokumentów programu *Microsoft Word*. Wówczas należy najpierw przekopiować je do edytora tekstu nie obsługującego ukrytych informacji (np. do *Notatnika*) i z tego edytora ponownie te informacje skopiować, aby wkleić w opis obiektu.

#### Edycja zdjęć obiektu

#####	Oryginalność zdjęć

Zdjęcia muszą pochodzić ze źródła, które udzieliło do nich stosownych praw licencyjnych. W przypadku wprowadzania ich bezpośrednio w systemie RIT możliwe jest dodanie informacji o licencji o określenie rozmaitych ograniczeń udostępniania - warto z tego korzystac.

### Wytyczne do wydarzeń turystycznych

#### Reguła stosowania opisów i zdjęć uniwersalnych względem czasu i miejsca

#####	Zapis skrótowy reguły
Wydarzenia muszą być opatrzone opisem i zdjęciami uniwersalnymi względem czasu i miejsca.

#####	Uzasadnienie i uszczegółowienie
Dane wydarzenie turystyczne może się powtarzać w czasie (np. w cyklu rocznym). Aby zminimalizować ilość pracy przy aktualizacji opisu wydarzenia (tytułu, opisu krótkiego, opisu długiego i innych elementów opisu) oraz materiałów zdjęciowych w treści opisu oraz w  treściach graficznych nie należy zawierać informacji o:
*	Numerze edycji wydarzenia;
*	Programie, planie, harmonogramie wydarzenia;
*	Mapie albo trasie wydarzenia (np. w przypadku biegu).

Jeżeli nie jest to uzasadnione specyficznym charakterem wydarzenia, nie należy podawać w opisie informacji o:
*	Dacie i czasie wydarzenia;
*	Lokalizacji wydarzenia.

W powyższego wynika, że jako zdjęcia szczególnie nie powinny być używane plakaty i inne podobne materiały reklamujące dane wydarzenie, które najczęściej zawierają numery edycji, daty, elementu planu wydarzenia.

Wszystkie wyżej wymienione informacje, które nie powinny znaleźć się w opisie i na zdjęciach, należy umieścić i aktualizować w odpowiednio do tego przeznaczonych polach formularza edycyjnego odpowiadających specjalnym atrybutom wydarzenia.

Reguła ta ma szczególne znaczenie wobec treści, które będą tłumaczone na inne języki. Większa uniwersalność opisu przekłada się na jego mniejszą zmienność, co pociąga za sobą mniej prac związanych z aktualizacją tłumaczeń. W przypadku zdjęć proces tłumaczeniowy może być praktycznie niemożliwy, więc musza być one jak najbardziej uniwersalne.

#####	Przykład
Nie należy pisać "23 Finał Wielkiej Orkiestry Świątecznej Pomocy" lecz "Wielka Orkiestra Świątecznej Pomocy" lub "Finał Wielkiej Orkiestry Świątecznej Pomocy".

#### Zapis godziny rozpoczęcia i zakończenia wydarzenia
Jeżeli czas rozpoczęcia i/lub zakończenia wydarzenia jest znany, należy go wprowadzić w formacie numerycznym "HH:MM" (o ile system nie narzuca technicznie innego rozwiązania). Niedozwolone jest stosowanie wyrażeń słownych np. "Rozpoczyna się o godz. 12", ponieważ cała informacja oprócz utraty ogólnej jednolitości staje się niezrozumiała dla odbiorców posługujących się innymi językami.
Czas wyrażony jako "HH:MM" pochodzi z normy międzynarodowej ISO-8609, określa godzinę i minutę w trybie 24-godzinnym używając zawsze dwóch cyfr na wyrażenie każdej z tych wartości wymagane jest użycie  dwukropka jako separatora godzin i minuty. Przykład: "01:00" to godzina pierwsza po północy.

#### Zapis adresu wydarzenia zlokalizowanego w wielu miejscach
Dla wydarzeń, które nie są zlokalizowane w jednym miejscu, lecz rozpoczynają się w jednym miejscu a następnie z upływem czasu przenoszą w inne (np. biegi), jako adres wydarzenia należy podać punkt startowy.

#### Zapis informacji o wielu organizatorach
Gdy wydarzenie ma pojedynczego organizatora, muszą zostać podane jego dane kontaktowe i adresowe. W przypadku istnienia wielu organizatorów danego zdarzenia, nazwy tych organizatorów muszą zostać wprowadzone po przecinku w stosowne pole określające nazwę pojedynczego organizatora. Nie należy wówczas podawać danych kontaktowych ani adresowych.

#### Postępowanie przy braku dokładnej daty wydarzenia

#####	Reguła postępowania
Jeżeli w danej chwili dokładna data wydarzenia niej jest znana, lecz znany jest pewien ogólny zakres czasowy, w którym wydarzenie nastąpi (np. konkretny miesiąc albo kwartał), należy wydarzenie opisać jako obejmujące cały ogólny zakres czasowy. Redaktorzy powinni odnotować to wydarzenie do aktualizacji w późniejszym terminie, gdy dokładna data będzie już znana.

#####	Przykład
*	Wydarzenie "AAA" ma miejsce w miesiącu maju 2015 roku, lecz jego dokładna data nie jest znana. Wobec tego za datę jego rozpoczęcia i zakończenia wpisuje się odpowiednio "2015-05-01" oraz "2015-05-31".
*	Wydarzenie "BBB" ma miejsce w drugim kwartale 2015 roku, lecz jego dokładna data nie jest znana. Wobec tego za datę jego rozpoczęcia i zakończenia wpisuje się odpowiednio "2015-04-01" oraz "2015-06-30".

## Wytyczne dla tłumaczy

### Wytyczne ogólne

* Nalezy używać polskich znaków, czyli pisać "Toruń, Gdańsk, Łódź" a nie "Torun, Gdansk, Lodz";
* Nalezy tłumaczyć nazwy miast, które są przetłumaczalne, czyli pisać "Warsaw, Cracow" (ang.) a nie "Warszawa, Kraków";
* Należy tłumaczyć nazwy rzek, które są przetłumaczalne, czyli pisać "Vistula, Lusatian Neisse" (ang.) a nie "Wisła, Nysa Łużycka";
* Nazwy atrakcji podajemy jako nazwę przetłumaczoną i za nią w nawiasie nazwę polską, np. "Maskauer Park (Park Mużakowski), Artus Court (Dwór Artusa)";
*	Regiony: jeżeli tłumaczenie jest możliwe, należy je wykonać i dodać w nawiasie nazwę polską.
* Należy poprawnie tłumaczyć polski skrót "nr", czyli np. dla języka angielskiego pisać "no.", dla niemieckiego "Nr.".

### Wytyczne dla języka angielskiego

* Góry: należy podać nazwę pasma i dodać "mountains" (np. Tatra Mountains, Pieniny Mountains) lub przetłumaczyć dodając w nawiasie polską nazwę np. "Table Mountains (Góry Stołowe)".
* Nazwy regionów:
  * Warmia and Mazury;
  * Mazuria (Mazury);
  * Kujawsko-pomorskie region;
  * Lubelskie region;
  * Lubuskie region;
  * Podlaskie region;
  * Łódzkie region;
  * Little Poland lub Lesser Poland (Małopolska);
  * Subcarpathian region (Podkarpacie);
  * Upper Silesia (Górny Śląsk);
  * Silesia (Śląsk);
  * Lower Silesia (Dolny Śląsk);
  * Pomerania (Pomorze);
  * West Pomerania (Pomorze Zachodnie);
  * Mazovia (Mazowsze);
  * Świętokrzyskie region;
  * Great Poland lub Greater Poland (Wielkopolska).
